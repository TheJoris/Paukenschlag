\begin{center}
{\center \bf Samenvatting}
\end{center}

Voor het functioneren van een biologische cel, is het belangrijk dat deze kan regelen wanneer een gen op het DNA naar eiwit wordt vertaald. Bepaalde eiwitten, de transcriptie factoren, kunnen door te binden aan een specifieke plek op het DNA, de zogenaamde promotor, een gen 'aan' of 'uit' zetten. Dit stelt de cel in staat te reageren op fluctuaties in de transcriptie factor concentratie, en daarmee op veranderingen in zijn omgeving. Omdat er maar een paar van deze transcriptie factoren in een cel aanwezig zijn, en omdat het binden aan de promotor een toevalsproces is, varieert de bezettingsgraad van een promotor door transcriptie factoren sterk in de tijd. In deze scriptie wordt onderzocht hoe deze zogenaamde ruis afhangt van de kenmerken van de transcriptie factoren, de promotor en het DNA. 

Het onderzoek bestaat uit twee delen. Eerst wordt bekeken hoe een promotor op het DNA, en de diffusie van transcriptie factoren naar deze promotor, gesimuleerd kan worden met een computer. Hiervoor wordt 'Green's Function Reaction Dynamics' gebruikt; een algoritme dat op een slimme manier gebruikt dat de eiwit dichtheid zeer laag is, en zo het systeem zowel effici\"ent als precies kan simuleren. Wij breiden het algoritme uit zodat ook promotors gesimuleerd kunnen worden.

Hierna wordt een model opgesteld voor het gedrag van een transcripie factor rond de promotor. Op basis van dit model vinden we een exacte oplossing voor de ruis in de bezettingsgraad van een promotor, en de ruis in de transcriptie factor concentratie die we uit de bezettingsgraad kunnen afleiden. We vinden dat de ruis in de afgeleide concentratie toeneemt met de gemiddelde bezettingsgraad, en dat de ruis sterk afhankelijk is van de tijd die een transcripie factor op het DNA verblijft. We vergelijken onze analytische uitdrukking met resultaten uit simulaties, en vinden dat de geobserveerde ruis in de bezettingsgraad uitstekend door ons model voorspelt wordt.